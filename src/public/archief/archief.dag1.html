<div class="container">
	<h3>Opdrachten dag 1</h3>
	<h4>Opdracht 1-1: volle glazen</h4>
	<p>“Er liggen 10 glazen op tafel. In het ene glas kan meer water, dan in het andere glas. De opdracht is om ze in volgorde van laagste inhoud tot hoogste inhoud neer te leggen, van links naar rechts. Om de beurt lopen jullie naar de tafel. Als je aan de tafel staat, kies je 2 glazen uit, en probeert te bepalen in welke van de twee het meeste water past. Als je denkt dat de twee voorwerpen in de verkeerde volgorde liggen, mag je ze omruilen. Maar het hoeft niet. Als je klaar bent sluit je achteraan in de rij. Dan is de volgende deelnemer aan de beurt.”
	<br/>
	"Per voorwerp dat op de goede plek ligt, krijgt de groep 5 Euro voor in de pot. Jullie krijgen 10 minuten. Succes!”
	<br/>
	Na 10 minuten laten zien hoeveel er goed waren. Zoveel geld wordt er uitgekeerd.
	<br/>
	“Ik stop het geld in deze pot.”
	<br/>
	Geld in pot stoppen die op een centrale plek staat.</p>

	<h4>Opdracht 1-2: foto’s</h4>
	<p>Voorbereiding: geld verstoppen onder voetbaltafel. Joker in magnetron. 
	“Jullie verdelen de groep in doeners en denkers. De doeners moeten het park in op zoek naar specifieke huisjes. Op de laptop staan 7 foto’s van de voorkant van verschillende huisjes hier op het park.”
	<br/>
	Voorbeeld Foto1 laten zien. 
	<br/>
	“Het huisnummer is onleesbaar gemaakt op de foto. De eerste twee cijfers van het huisnummer krijgen jullie cadeau. Het is de bedoeling dat de doeners met de foto in gedachten het juiste huisje vinden en daarvan het huisnummer onthouden. Gebruik de plattegrond van het park, om op de juiste plek te gaan zoeken. De doeners mogen niets meenemen om de juiste plek te onthouden. Goed naar de foto kijken dus, voordat je gaat zoeken." 
	<br/>
	"De doeners moeten de huisjes vinden, en hier terug komen met het juiste huisnummer. Je noemt het huisnummer aan mij. Per goed nummer ontvangen jullie een hint waar het geld (30 euro) verstopt ligt. De denkers moeten nadenken of ze met de hints kunnen achterhalen waar het geld verstopt ligt. Op het moment dat jullie vinden dat je genoeg hints hebt verzameld, geven jullie mij een sein." 
	<br/>
	"LET OP: er moeten minimaal 4 hints succesvol verzameld zijn, voordat jullie het geld mogen gaan zoeken!" 
	<br/>
	"De doeners stoppen dan met huisnummers zoeken in het park en als groep gaan jullie met behulp van de hints het geld in huis zoeken. Dat mag dus niet eerder."
	<br/>
	“In totaal krijgen jullie  drie kwartier om het geld te vinden. Succes!”</p>


	<h4>Opdracht 1-3: over de rivier</h4>
	<p>Op locatie zoek ik nog een plek uit die kan dienen als rivier met aan beide kanten een kade. Bijvoorbeeld een zandbak. Ook moet ik nog bepalen wat het vlot gaat worden.  
	<br/>
	“We staan hier met zijn allen aan de kade van een rivier. In ons gezelschap bevinden zich: een vader, een moeder, twee zoons, twee dochters, een politieagent en een boef. Ik zal zelf voor de boef spelen. Jullie mogen nu zelf beslissen wie de andere karakters gaan spelen.”
	<br/>
	De groep kiest. Ik geef iedereen een bordje met de rol erop.
	<br/>
	“Goed. We willen graag met zijn allen naar de overkant van de rivier. We hebben een vlot, waar maar 2 personen op passen. Verder gelden de volgende regels:
	<ul>
		<li>De boef mag niet zonder de agent achterblijven bij de familie. </li>
		<li>De vader mag niet bij (een van) de dochters achterblijven zonder de moeder.</li>
		<li>De moeder mag niet achterblijven bij (een van) de zonen zonder de vader.</li> 
		<li>Alleen de politieagent, de vader en de moeder weten hoe ze het vlot kunnen bedienen.</li>
		<li>Je mag op ieder moment besluiten om weer helemaal overnieuw te beginnen."</li>
	</ul>

	"Als het lukt om iedereen aan de overkant van de rivier te krijgen binnen 15 minuten, verdienen jullie 30 Euro, binnen 20 minuten verdienen jullie 20 Euro. Als het binnen 30 minuten lukt, verdienen jullie nog 10 Euro. Anders verdienen jullie niets!"
	<br/>
	"Succes."</p>
	<a href="https://www.youtube.com/watch?v=mX5pd2G5jrI." target="_blank">(Oplossing van het spel)</a>

</div>