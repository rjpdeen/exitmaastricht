<div class="container">
	<h3>Opdrachten dag 2</h3>
	<h4>Opdracht 2-1: smurfensprong</h4>
	<p>"Jullie zien hier 3 voetbal smurfen die naar links kijken en drie grote smurfen die naar rechts kijken. Het is de bedoeling dat alle voetbal smurfen op de plek van de grote smurfen terecht komen en alle grote smurfen op de plek van de voetbal smurfen. De volgende regels gelden:
	<ul>
		<li>een smurf mag alleen vooruit, niet achteruit</li>
		<li>als er ruimte voor de smurf vrij is, dan mag hij daar naar toe lopen</li>
		<li>als er een smurf  voor een smurf staat en daarvoor is een  plekje vrij, dan mag de smurf over de smurf voor hem springen en landen op het vrije plekje.</li>
	</ul>

	Jullie mogen niet overleggen of elkaar helpen. Omstebeurt mogen jullie proberen het spel te spelen. Iedereen krijgt twee beurten, dus in totaal hebben jullie 14 pogingen. Kijk dus ook goed wat de anderen doen, als je niet aan de beurt bent. Er is 10 Euro voor de pot te winnen. Succes!"</p>

	<h4>Opdracht 2-2: knikkeren en strips</h4>
	<p>"Op de laptop staan 16 stripplaatjes uit verschillende albums van Dirk-Jan. De albums liggen hier op tafel. Alleen de tekst in de tekstballon is niet meer zichtbaar."
	<br/>
	"Hier is een zakje knikkers voor iedereen. Door de knikker vanaf deze lijn op de grond in het doosje te laten rollen, mogen jullie een album van Dirk-Jan uitzoeken. Daarin kun je dan de juiste tekst bij een stripplaatje opzoeken. Jullie gaan ondertussen gewoon door met knikkeren. Iedereen heeft 7 pogingen. Elke keer dat je de knikker in het doosje krijgt, mogen jullie weer een stripalbum pakken om in te zoeken."
	<br/>
	"Let op: als je de grote knikker in het doosje rolt, verdien je ook nog een joker."
	<br/>
	"Als je een tekst gevonden hebt, schrijf je die op. Jullie krijgen 15  minuten om zoveel mogelijk teksten te vinden. Voor elke goede tekst ontvangen jullie 2 Euro voor de pot. Succes."</p>

	<h4>Opdracht 2-3 Informatie onthouden</h4>
	<p>“We splitsen de groep in tweeën in verschillende kamers. Drie komen met mij mee, de andere vier blijven hier. Wie komen met mij mee?” 
	De groep kiest.
	“Wie met mij mee gaan nemen hun molboekje en pen mee. De anderen moeten hier even een kwartiertje bij de grote tafel wachten.”
	<br/>
	Ik loop met de drie naar de tv hoek. 
	<br/>
	“Ik ga een stuk tekst voorlezen. Probeer hierover zoveel mogelijk in je molboekje op te schrijven. Succes!”
	<br/>
	Na het lezen gaan we terug naar de anderen. De twee groepen zitten tegenover elkaar aan de tafel.
	<br/>
	“Okay, jullie krijgen 10 minuten om de groep van 4 zoveel mogelijk te leren over wat je zelf net geleerd hebt. Daarna stel ik aan iedere van de groep wachters een vraag. Elk goed antwoord is 5 Euro voor de pot. De wachters mogen in hun molboekje opschrijven wat jullie vertellen.”
	“Succes!”
	<br/>
	Na 10 minuten.
	“Goed, nu ga ik iedere wachter een vraag stellen.”
	<br/>
	Iedereen een vraag stellen. Het gewonnen geld stop ik in de pot.</p>
</div>