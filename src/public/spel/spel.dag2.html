<div class="container">
	<h3>Opdrachten dag 2</h3>
	<p><b>Eindresultaat: 45 euro voor de pot!</b></p>
	<h4>Opdracht 2-1: Het meer van Robertville</h4>
	<div class="noHideableDiv">
		<p>Dit spel wordt gespeeld in en rond het meer van Robertville. We bevinden ons vlak voor de ingang van het meer. Straks gaan 6 van jullie in groepjes van 2 plaatsnemen in een bootje en daarin de opdracht uitvoeren. Echter, 1 van jullie zal het spel spelen op de racefiets. In onderstaande figuur zien jullie de startplaats, waar de bootjes zijn, en ook zien jullie op drie plekken het woord 'LETTERS' staan. Dit zijn de drie bruggen die over het meer gaan (in het midden, vlakbij de start, helemaal naar het oosten en helemaal naar het westen). De bedoeling van het spel is eerst uit te vinden welk woord de letters samen vormen, en vervolgens de letters in de juiste volgorde bij mij (bij de startplaats van de bootjes) af te geven. Vlak voordat het spel begint krijgen jullie van mij dezelfde kaart (van karton) als hieronder zichtbaar, maar dan is daarop aangegeven welke letters waar liggen. Iedere letter is geschreven op een drijfbaar balletje waaraan een stuk touw is bevestigd. </p>

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/bal.png' alt="Bal" height="243" width="400">
			</div>
		</div>

		<p>Het enige wat jullie hoeven te doen is naar de plekken waar de letters zijn te varen en de letters op te pikken en naar mij terug te brengen (in de juiste volgorde; ik sta bij de START). Voor de letters in het westen is dit niet zo'n groot probleem: daar is een steiger en er zit iemand (werknemer van het meer) die jullie een balletje met een letter kan overhandigen. Echter, voor de letters in het midden en het oosten is het minder eenvoudig. De ballen met letters hangen vastgebonden aan de brug. Hier kun je vanuit de boot onmogelijk bij. Hier komt de speler op de racefiets in het spel: deze kan naar de bruggen toe fietsen (zie aangegeven route), een bal losmaken van de brug en deze naar jullie toegooien. De balletjes drijven, maar het is verstandig om goed te mikken! Om alles nog iets moeilijker te maken, gelden nog de volgende regels: 
		<ul>
			<li>Per boot mag maar 1 bal per keer vervoerd worden. Pas als deze bij mij is afgeleverd (in de juiste volgorde, anders accepteer ik de bal niet) kan een volgende bal worden opgehaald.</li>
			<li>Per fiets mogen de letters niet vervoerd worden.</li>
		</ul>
		Mocht er nou een letter verloren gaan, aan de brug in het oosten hangt een bal met het symbool van een ster erop. Deze geldt als joker. Deze kan ingeleverd worden, in plaats van een willekeurige letter.<br/><br/>
		Als alle ballen in de juiste volgorde bij mij zijn afgeleverd binnen de hiervoor geldende tijd, verdienen jullie 30 euro voor de pot! De tijd gaat lopen vanaf het moment dat de drie bootjes gaan varen. Jullie krijgen in totaal 1 uur de tijd voor deze opdracht! Veel succes!</p><br/><br/>
		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/LacDeRobertville.png' alt="Foto" height="686" width="1200">
			</div>
		</div>
	</div>
	<h4>Opdracht 2-2: Opdelen van het schaakbord</h4>
	<div class="noHideableDiv">
		"Dit is het raadsel van het opdelen van het schaakbord. De bedoeling is een schaakbord op te delen in rechthoeken en vierkanten van verschillende vormen. Hier een voorbeeld:" 
		</br>

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/schaakbord_1.png' alt="Foto" height="395" width="400">
			</div>
		</div>

		"In het voorbeeld zou je score zijn: de oppervlakte van het grootste vlak - de oppervlakte van het kleinste vlak = 20 -5 = 15. De opdracht is om een zo laag mogelijke score te halen. Jullie krijgen 30 minuten. Voor een score van 10 krijgen jullie 5 euro. Voor een score van 9 krijgen jullie 7,50 euro. Als jullie een score van 8 halen, levert dit 10 euro op. Lukt het zelfs om een score van 7 te halen, dan krijgen jullie 25 euro. Halen jullie zelfs de best mogelijke score van 6, dan verdienen jullie 50 euro voor de pot. Jullie mogen samenwerken of het alleen proberen. De beste score over alle pogingen telt. Succes!" 
	</div>
	<h4>Opdracht 2-3: Voor de liefhebber: De valse munt</h4>
	<div class="noHideableDiv">
		"Dit is het raadsel van de valse munt. Er was eens een wijze wiskundige in het rijk
		van de koning. De koning vroeg hem heel vaak om raad en hij kon de koning goed helpen bij het berekenen en innen van de belastingen die het volk moest betalen." 
		</br>

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/valse_munt_small_1.png' alt="Foto" height="275" width="400">
			</div>
		</div>

		"Op een dag was de wiskundige zo onverstandig om de hoeveelheid belasting die de koning van het
		volk verlangde aan de kaak te stellen. De koning werd wel erg rijk, en het volk erg arm. Dat vond de wiskundige niet eerlijk en niet verstandig van de koning. Niet veel later belandde de wiskundige in de gevangenis." 
		</br> 

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/valse_munt_small_2.png' alt="Foto" height="275" width="400">
			</div>
		</div>

		"Een aantal jaren gingen voorbij, toen er iets verschrikkelijks gebeurde: in de schatkamer van de koning werd een valse munt ontdekt. De munt zag er net zo uit als de echte munten, maar het had <b>net een iets ander gewicht</b>. De koning begreep meteen dat hij de wijze wiskundige nodig had om dit gevaar te bezweren. Want stel je voor dat er nog veel meer valse munten in omloop zouden komen!" 
		</br> 

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/valse_munt_small_3.png' alt="Foto" height="250" width="400">
			</div>
		</div>

		"De wiskundige werd voor de koning gebracht. Deze legde hem uit wat het probleem was. De koning was wel gek, maar zeker niet dom. Hij vroeg zich af of de wiskundige na al die jaren in de gevangenis te hebben doorgebracht, niet een beetje was doorgedraaid. Was hij nog wel die verstandige en wijze wiskundige die hij vroeger was?" 
		</br> 

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/valse_munt_small_4.png' alt="Foto" height="220" width="400">
			</div>
		</div>

		"De koning bedacht daarom een raadsel voor de wiskundige, om te testen of deze nog net zo slim was als een aantal jaren geleden. De valse munt werd samen met 11 echte munten (die er net zo uitzagen als de valse munt) op een tafel gelegd, naast een weegschaal. Het was de taak van de wiskundige om de valse munt te ontdekken door het doen van slechts 3 wegingen. Als enige hulpmiddel kreeg hij daarbij de beschikking over een stift om munten indien gewenst van een markering te voorzien." 
		</br> 

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/valse_munt_small_5.png' alt="Foto" height="201" width="400">
			</div>
		</div>

		"Aan jullie de taak om, net als de wiskundige dit raadsel op te lossen. Het lukte de wiskundige gelukkig vrij snel, waardoor hij weer een vrij man was."
		</br> 

		<div id="home-tiles" class="row">
			<div class="col-md-4 col-sm-6 col-xs-12">
				<img id="foto-tile" src='images/spel/valse_munt_small_6.png' alt="Foto" height="201" width="400">
			</div>
		</div>
		
		"Maar lukt het jullie ook om met niet meer dan drie wegingen te bepalen welke munt vals is? Dit is de munt die iets zwaarder of iets lichter is dan de overige 11 munten, maar er verder precies hetzelfde uitziet. Er is 45 Euro voor de pot te winnen. Elke minuut gaat er 1 Euro vanaf. Dus om geld te winnen moeten jullie binnen 45 minuten het raadsel oplossen. Je mag het in groepjes proberen of alleen, wat jullie denken dat het beste werkt. Jullie mogen muntjes, papier, stiften en pennen gebruiken als jullie dat willen. Als je denkt de oplossing te hebben, mag je die aan mij demonstreren. Ik zet dan de tijd stil en iedereen kijkt mee. In totaal mogen jullie dat 3 keer doen. Als het antwoord niet goed is, gaat de tijd weer lopen. Na drie foute pogingen is het ook afgelopen en winnen jullie niets. Is het raadsel binnen de tijd opgelost, krijgen jullie zoveel Euro als er nog minuten over zijn. Succes!"</p>
	</div>
</div>