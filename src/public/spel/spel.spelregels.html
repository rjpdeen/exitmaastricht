<div class="container">
	<h3>Spelregels Wie is de Mol 2018?</h3>
	<div id="home-tiles" class="row">
	    <div class="col-md-4 col-sm-6 col-xs-12">
	      <img id="foto-tile" src='images/spel/Groepsfoto_small.jpg' alt="Groepsfoto nog maken." height="300" width="400">
	    </div>
	</div>
	<h4>Doel van het spel</h4>
	<p>We spelen het spel Wie is de Mol?. Als groep van 7 voeren jullie een aantal opdrachten uit. Met elke opdracht is geld voor de pot te winnen. Hoe beter jullie de opdrachten doen, hoe meer geld jullie verdienen. Iedere speler strijdt voor een dier dat door uitsterven wordt bedreigd. Het zijn allemaal dieren die door het Wereld Natuur Fonds worden geholpen in aparte projecten. Je kunt dus geld verdienen voor de bescherming van jouw dier door Wie is de Mol? te winnen. </p>

	<h4>Beschrijving van het spel</h4>
	<p>Het spel in drie rondes gespeeld op verschillende dagen (niet achter elkaar). Elke ronde bestaat uit 3 opdrachten. Je voert samen de opdrachten uit. Bij iedere opdracht is geld te verdienen. Na iedere ronde volgt een test, waarin iedere deelnemer vragen moet beantwoorden. Voor ieder goed beantwoorde vraag krijg je punten. Na de test volgt de executie. De spelleider zal dan laten zien welke twee spelers die ronde afvallen voor de winst van het spel. De twee spelers met het laagste aantal punten vallen af. Let op: iedereen speelt wel gewoon alle rondes mee. Als je niet meer zelf kunt winnen, kun je nog altijd je best doen om zoveel mogelijk geld te winnen voor de latere winnaar!</p>
	<p>Eén van de deelnemers is de mol. De mol probeert de opdrachten te saboteren. Tijdens het doen van de opdrachten moet je erachter zien te komen wie de mol is. Dat helpt je namelijk bij het doen van de test. Daarin staan veel vragen die gaan over de mol.</p>

	<h4>De opdrachten</h4>
	<p>Per ronde zijn er drie opdrachten. De spelleider (Ron) legt de opdracht uit, waarna deze door de 7 deelnemers wordt gedaan. Iedereen doet elke keer mee aan de opdrachten, ook als je niet meer meespeelt voor de eindoverwinning.</p>

	<h4>De test</h4>
	<p>Na de opdrachten volgt een test. Deze wordt om de beurt gedaan achter een laptop, waarop een aantal vragen staan die je moet beantwoorden. Alleen de spelleider is hierbij aanwezig. Tijdens het spel kunnen jokers verdiend worden. Die helpen je tijdens het uitvoeren van de test. Je mag tijdens de test zoveel jokers inzetten als je wilt. Je hoeft de jokers pas aan de spelleider te geven na het uitvoeren van de test. Voor elke foute vraag zorgt een ingezette joker ervoor dat je toch de punten krijgt voor de vraag.</p>

	<h4>De executie</h4>
	<p>Als iedereen de test heeft ingevuld, zal de spelleider kijken hoe iedereen de test gedaan heeft en volgt daarna de executie. De spelleider maakt dan bekend welke 2 deelnemers (die nog meedoen voor de overwinning) op dat moment de minste punten hebben, via het tonen van groene en rode schermen, net als in het TV programma. Niemand verlaat echter het spel. Ook als je een rood scherm hebt gekregen, mag je gewoon de volgende ronde meespelen. Je kunt dan het spel alleen niet meer winnen.</p>

	<h4>Einde van het spel</h4>
	<p>De executie na de laatste test gaat iets anders: er zijn dan nog 3 deelnemers in het spel die kunnen winnen. Eén daarvan is de mol. Als beide spelers die niet de mol zijn, niet goed hebben geraden wie de mol is, dan wint de mol het spel. Heeft precies 1 van deze spelers de mol goed geraden in de laatste test, dan wint deze speler het spel. Hebben beide spelers de mol goed geraden, dan geldt het aantal punten dat ze in totaal gescoord hebben tijdens de tests. De persoon met het hoogste aantal punten wint dan het spel.</p>
</div>